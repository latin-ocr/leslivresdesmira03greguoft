52 DE GLORIA CONFESSORUM.

(le conscientia mentis sanctae, sciens se uri non posse
ab incentivi ignis ardore. Sed saeva daemonis invidia
contra sanctos Dei probrosa excitat bella, et quae in-
stinctu suo destruere non potuit, nititur verbis subdo—
lis infamare. Quid plura? In illo dominici Natalis die
commoventur cives in scandalum, et ad beatam vir-
ginem rapido cursu concurrunt, dicentes : α Incredibile
est mulierem viro junctam pollui non posse, sed nec
vir poterit artubus mulieris junctus a coitu abstinere.
Sic etenim Solomonis proverbia proferunt: Nemo,
ait, tangens picem mundus poterit esse¹. υ Neque
enim in sinu ignem quis gestiens non cremabitur. Ergo
videmus vos uno in toro recumbere, et suspicari aliud
non possumus, nisi misceamini simul. υ His commota
virgo sanctissima, aggreditur pontificem simili casti-
tate pollentem, replicatisque coram omni populo ser-
monibus quos audierat, puellam, qnae tunc plenam,
ut assolet, pro injuria hiemis arulam cum carbonibus
retinebat, vocat, expansoque pallio prunas ardentes
suscipit, et fere horae unius spatio tenens, sacerdotem
evocat, dicens: «Accipe mitiorem solito ignem, ne·-
quaquam tuis velaminibus nociturum, ut ostendant in
nobis hae ssammae exstinctas flammas esse luxuriae.»
Suscipiente vero pontifice, nihil nocitum est velamen
ejus ab igne. Hoc miraculo populus, qui erat tunc in-
credulus, credidit Deo, et inter septem dies amplius
quam mille homines sacri innovatione lavacri sunt re-
nati. Quos suscipiens Ecclesia, gaudens coelesti regno

per hos milites copulavit.

(l) Eccles„ xm, t.

