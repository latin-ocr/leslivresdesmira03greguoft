168 ⁹ ‚ VITAE PATRUM.

caecorum, aliorum quoque morborum potentissimus
medicator. Igitur cum festivitas supradictae basilicae
advenisset, praepositum vocat, ut vasa vino plena ad
reficiendum populum qui solemnitati aderat, in atrio
ex more componeret. Causatur monachus dicens.

« Ecce episcopum cum duce et civibus lnvitatum habes,
et vix nobis supersunt quatuor vini amphorae3 unde
omnia ista complebis? » Et ille: «Aperite mihi, inquit,
penum.» Quo aperto, ingressus est : et dans orationem,
quasi novus Elias, elevatis ad coelum manibus, infusis
fletu luminibus, ait ε «Ne deficiat, quaeso, Domine, de
hoc vasculo vinum, donec cunctis ministretur in abun-
dantia. » Et irruente in se Spiritu sancto, ait ε α Haec
dicit Dominus : Non deficiet vinum de vase, sed om-
nibus petentibus affatim tribuetur, et abundabit.» Ve-
rumtamen ad verbum et hilaritatem dispensationis
illius cuncto populo in abundantia ministratum est,
et superfuit. Sed quia strenuitas proepositi prius men-
suraverat vasculum quinquagenarium, et repererat
quatuor palmorum mensuram, cernens quae acta fue-
rant, in crastino iterum mensurans, tantum reperit
in vase, quantum in eo praecedente reliquerat die.
Ex hoc sancti virtus in populis declarata est, in quo
monasterio plenus dierum obiit, ibique cum honore
sepultus est. Erat enim eo tempore sanctus Sidonius
episcopus, et Victorius dux, qui super septem civitates
principatum, Eoricho Gothorum rege indulgente, sus-
ceperat. Hujus vero sancti epitaphium beatus Sido-
nius scripsit, in quo aliqua de his quae locutus sum
est praefatus. Ad hujus enim beati Abrahae sepulcrum

plerumque frigoritici decubantes medecinae coelestis
praesidio sublevantur.

