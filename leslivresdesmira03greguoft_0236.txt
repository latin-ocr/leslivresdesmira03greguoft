220 ⁹ VITAE PATRUM.

inter reliquos obsequuntur, qui et a judice postea sine
damno aliquo sunt dimissi.

lo. Post haec beatus confessor multis se virtutibus
declaravit. Aiebat enim quidam religiosuS, coelos se
apertos in die ejus sepulturae vidisse3 nec enim ambi-
gitur quin post actus angelicos sidereis sit coetibus ag-
gregatus. Vinctus quidam, per viam illam qua beatum
corpus Lingonis est exhibitum, ad antedictum castrum
adducebatur. Cumque milites cum equitibus praece-
dentes post terga traherent vinctum, ad locum ubi
beati confessoris artus quieverant pervenerunt. Quem
praetereuntes, vinctus, invocato nomine beati antistitis,
petiit ut eum sua misericordia liberaret. Quo orante,
laxati sunt laquei de manibus ejus, et sentiens se solu-
tum, quietum reddidit3 coopertisque manibuS‚ puta-
batur adhuc esse ligatus, lngressi autem portam castri,
cum aute'atrium ecclesiae pervenissent, hic exsiliens,
et corrigiam ligaminis trahentium in manu tenens, cum
‹auxilio omnipotentis Dei et obtentu beati pontificis
liberatus est. Admirabile autem est et illud miraculum,
qualiter beatum corpus ejus cum post multa tempora
transferretur, apparuit gloriosum. Cum beatus pontifex
in angulo basilicae suisset sepultus, et parvus esset lo-
cus ille, nec ibi populi sic possent accedere ut devotio
postulabat, sanctus Tetricus¹ filius et successor ejus haec
cernens, et virtutes assidue. operari prospiciens, ante
altare basilicae fundamenta jecit, erectaque absida,
miro opere construxit et transvolvit : qua transvoluta,
disruptoque pariete , arcum aedificavit. Quod opus
perfectum atque exornatum, in medio absidae locu-

(1) Cf. Hist. lib. IV, cap. xvx. (R.)

