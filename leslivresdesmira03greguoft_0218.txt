202 “ vlTAE PATRUM.

judice non fuscaret. At ille benigne eum colligenS,
cuncta quae locutus fuerat clementer indulsit, eum ar-
guens ne haec ultra contra sacerdotes Domini auderet
appetere, quia ipse episcopatum nunquam promerere-
tur accipere. Quod postea probavit eventus. Nam cum
in Gabalitano ad episcopatum jam electus¹‚ jam in
cathedra positus, jam cuncta parata essent ut benedi-
ceretur episcopus, ita subito contra eum omnis popu·
lus consurrexit, ut vix vivus posset evadere3 qui postea
presbyter transiit.

5. Apud Aurelianensem autem urbem, incriminato
ab iniquis episcopo Marco et in exsilium truso, ma-
gnus episcoporum conventus est aggregatus, Childe-
berto rege jubente, in qua synodo ² cognoscentes beati
episcopi hoc esse vacuum quod contra eum fuerat
mussitatum, eum civitati et cathedrae suae restituunt.
Denique tunc in servitio sancti Galli Valentinianus⁸
diaconus, qui nunc presbyter habetur atque vocaIiS,
abiit; cumque episcopo alio missas dicente, diaconus
ille propter jactantiam potius quam pro Dei timore
cantare vellet, a sancto Gallo prohibebatur, dicente
sibi ε c< Sine, inquit, fili, quando Domino jubente nos
celebraverimus solemnia, tunc et tu canere debes.
Nunc ejus clerici concinant qui consecrat missas. ι» At
ille et tunc se posse pronuntiat. Cui sacerdos ε α Fac

(1) Post mortem sancti Hilarii, cui substitutus est Evanthius‚
qui conc. Aurei. ιν subscripsit. (R.)

(2) Ea est synodus Aurelianensis quinta quae in praefatione
jubente childeberto coacta dicitur. Marcus autem Aurelianensi ιν
interfuerat an. 547. (R.)

(3) Sic Colb. Alii cum ed., Valentianus. At infra omnes habent
Valentinianus. (R.)

 

