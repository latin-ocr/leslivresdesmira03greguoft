124 DE GLORIA CONFESSORUM.

CAPUT CXI.

De negotiatore qui eleemosynam non fecit.

Sic et quodam loco in portu maris gestum fuisse
multorum confirmat relatio. Quidam pauper et senex,
marsupiis oneratus, venit ad littus maris; et accedens
ad portum petere eleemosynam a naucleris coepit,
atque illi qui primus carinae erat, importunior assiste-
bat, dicens : « Da mihi aliquid. » Tunc ille commotus
ait ε ε( Absiste‚ quaeso, decrepite, et noli a nobis
quaerere quidquam. Nihil enim hic aliud praeter lapi-
des habemus ». At ille ait z «Si lapides dicis esse quae
in tuis ditionibus navis haec continet, omnia vertantur
in lapides.» Et statim cunctum navis onus, quod
mandi potuit, in saxum conversum est. Ego enim ex
his et dactylos vidi, et olivas aspexi marmore durio-
res. Nam cum in lapidis duritiam conversa fuissent,
nunquam tamen colorem quem habuerant perdide-
runt : illis eadem forma eademque species erat. Do·
minus autem navis poenitentia motus, inquisitum se-
nem nusquam potuit reperire : et, sicut ferunt, per
multas civitates de iis quae in saxum mutata fuerant
ad videndum direxit, ut scilicet exemplum esset om-
nibus, ne similia perpetrarent. Ecce quid agis, impu-
dens avaritia : fecisti hominem pauperem, qui non
porrigendo pauperi putavit se posse fieri ditiorem.

CAPUT CXII.

De alio qui vinum adulteravit.

Quid etiam et alii contigerit, qui per adulteria mul-
tiplicare terrena studuit lucra, non sileam. Quidam

