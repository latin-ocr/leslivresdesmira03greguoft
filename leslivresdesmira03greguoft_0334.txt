318 VITAE PATRUM.

autem idem vidisse se sanctum, his verbis: Cum esset
adhuc puer, quasi annorum undecim, ab illo tertia-
narum accessu febrium occupatur. Tunc amici appre-
’ hensum puerum, duxerunt eum ad virum Dei. Erat
enim jam senex et proximus resolutionis diei, caliga-
bantque oculi ejus. Posita vero manu super puerum,
ait: « Quis est hic, vel cujus est filius? >a Responde-
runt : ι( Famulus tuus est, puer Florentius Georgii
quondam filius senatoris. » Et ille ε « Benedicat, in-
quit, tibi Dominus Deus, fili mi, et sanare dignetur
languores tuos. υ At ille osculans manus ejus, et gratias
agens abscessit sanus. Asserebat autem nunquam
deinceps se in omni vita sua ab hoc contagio fuisse
pulsatum.

[ι. lpse vero jam aetate nonagenarius, bono desu-
dans certamine, consummato cursu vitae, servans in
Deo fidem, ad illam coronam justitiae quam in illa
retributionis die redditurus est ei Dominus, commi-
gravit. Dehinc cum summo honore ablutus, dignisque
vestimentis indutus, intra oratorium monasterii est
sepultus. Quod autem beatus ejus tumulus divinis vir-
tutibus illustretur, ipsa quae astitit caterva poterit con-
testari, quae cum infirmos mittit ad tumulum, extemplo
incolumes remittit ad domum. Nam cum de diversis
partibus confluentes, deferentesque morborum genera,
inibi capiunt medicinam, frigoriticorum tamen vibran-
tia tremore membra saepius ad soliditatem integram
restaurantur, tribuente hoc Domino nostro Jesu
Christo, qui glorificat illustribus miraculis sanctorum
nunc tumulos, quondam mortuos reducens e tumulis·
Ipsi gloria in saecula saeculorum. Amen.

