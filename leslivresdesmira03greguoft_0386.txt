370 VITAE PATRUM.

CAPUT XIX.

De Monegunde ¹ religiosa.

Insignia divinorum beneficiorum charismata, quae
humano generi coelitus sunt indulta, nec sensu con-
cipi, nec verbis effari , nec scripturis poterunt com-
prehendi; cum ipse Salvator mundi ab illo rudis sae-
culi exordio patriarchis se praestat videri, prophetis
annuntiari, ad extremum semper virginis intactaeque
Mariae dignatur utero suscipi, et praepotens immorta-
lisque Creator mortalis carnis patitur amictu vestiri,
mortem pro hominis peccaro mortui reparatione
adire, victorque resurgere3 qui nos gravium facino-
rum spiculis sauciatos, ac latronum insidiantium vul-
neribus affectOS, infuso meri oleique liquore, ad sta-
bulum medicinae coelestis, id est Ecclesiae sanctae,
dogma perduxit; qui nos exemplis sanctorum vivere
incessabili praeceptionis suae munere cohortatur, no—
bisque non modo viros, sed etiam ipsum inferiorern
sexum, non segniter sed viriliter agonizantem, praebet
exemplu1n3 qui non solum viris legitime decertanti-
bus, verum etiam feminis in his praeliis favorabiliter
desudantibus, siderea regna participat ε sicut nunc
beata Monegundis, quae relicto genitali solo, tanquam
regina prudens quae audire sapientiam Salomonis adi-
vit, ita haec beati Martini basilicam, ut ejus miracula
quotidianis indulta momentis miraretur, expetiit
hauriretque de sonte sacerdotali quod posset aditum
nemoris paradisiaci recludere.

(1) qub.) et Bell. Monigunde, et infra Monagundis et Mone-
gundis. R.

