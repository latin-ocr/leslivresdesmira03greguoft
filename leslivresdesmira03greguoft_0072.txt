56 DE GLORIA CONFESSORUM.

CAPUT LXXVIII.

De episcopo super cujus pectus agnus apparuit.

Sed quoniam superiore capitulo exposuimus quali·
ter castitas diligentes Deum ornaverit, venit in memo-
riam quae Felicem Namneticum referentem, dum de
his confabularemur, audivi. Aiebat enim fuisse anti·
stitem iu civitate sua cum conjuge ε sed cum ad ho-
norem sacerdotii accessisset, lectulum juxta ordinem
institutionis catholicae sequestravit, quod mulier valde
molestum tulit. Cumque diebus singulis cum eo age-
ret, ut in uno stratu quiescerent, nec acquiesceret
pontifex rem tam improbam, quam canonum decreta
non admittebant, quadam die accensa furore, ait intra
se : « Non puto esse absque aliqua conscientia viri mei
quod ab amplexu ejus taliter sum repulsa; sed ibo et
videbo, ne forte alia mulier cum eo decumbat, pro
cujus me amore despiciat.» Et statim adfuit in cubiculo
episcopi, invenitque eum post meridiem dormientem.
Accedensque ante iectulum ejus, vidit agnum immensae
claritatistsuper pectus ejus quiescentem. Tunc timore
perterrita, velociter se a lectulo sancti removit, nec
adjecit «ultra quaerere quid vir Deo plenus ageret in
occultis; sed cognovit manifestissime illud cum servis
Dei impleri, quod ipse Dominus suis fidelibus est pol-q
liceri dignatuS, dicens : α Ecce ego vobiscum sum
omnibus diebus usque ad consummationem saeculi¹. n

(1) Matth„ xxvm, 20.

