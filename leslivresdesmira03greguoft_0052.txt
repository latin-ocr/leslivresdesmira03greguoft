36 PE GLORIA CONFESSORUM.

sugium, quorum domino Aventinus pretium obtulit.
Sed ille obligans se sacramento ait : « Nunquam haec
nisi in pago meo sum accepturus.» Deditque dexteram
suam, quod si illuc pecuniam transmitteret, iste con-
festim captivos a vinculo servitutis absolveret. Trans-
misso itaque pretio, oblitus dominus fidei suae dum
captivos absolvere dissimulat, ipse ligatur. Nam sta-
tim summitas digiti de manu quae fidem fecerat dolere
graviter coepit : deinde paulatim dolor accrescens, per
manum brachiumque totum extenditur. Quid plura?
Truncatum ad ipsam juncturam cubiti brachium cum
cecidit, et hic spiritum exhalavit. Uxor vero ejus post
liaec voluit eos iterum ad servitium revocare ; sed ca·-
piti dolore percussa, virum secuta est. Et sic hi in in-
genuitate perpetua absque ullius scripturae munitione
manserunt.

CAPUT LXIX.

De Marcellino episcopo.

Habet et, Ebredunensis urbs patronum proprium,
Marcellinum antistitem, per quem dum adhuc in cor-
pore moraretur, multa Christus miracula operatus est.
Hic enim secisse dicitur lavacrum ad baptizandum, in
quo natale Domini [et] dominicae coenae aqua dicitur di-
vinitus exoriri. De quo etiam ad aliud lavacrum, in quo
consuetudo prisca baptizari instituit, aqua del'ertur„
Non tamen cumulatur, ut de illis sontibus Hispaniae
supra retulimus. Ad hujus ergo sancti sepulcrum
lychnus assidue lumen praebet : sed accensus semel
multis noctibus sine ullo additamento perdurat; et
plerumque contingit inexstinctus a ventO, divinitus

