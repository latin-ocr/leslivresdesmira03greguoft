138 VITAE PATRUM.

Jurensis deserti secreta, quae inter Burgundiam Ale-
manniamque sita, Aventicae adjacent civitati, taberna-
cula figunt, prostratique solo Dominum diebus singu· ·
lis curn psallentii modulamine deprecantur, victum de
radicibus quaerentes herbarum. Sed quoniam livor il-
lius qui de coelo delapsus est, semper insidias humano
generi consuevit intendere, contra hos Dei servos ar-
matur, hosque per ministros suos a coepto itinere ni-
titur revocare. Nam lapidibus urgere eos daemones per
dies singulos non¹ desinebant, et quotiescunque genua
ad orandum Dominum deflexissent, statim imber la-
pidum super eosdem jacientibus daemoniis deruebat,
ita ut saepe vulnerati immensis dolorum cruciatibus
torquerentur. Interea aetas adhuc immatura coepit in-
jurias quotidiani hostis metuere, nec passa diutius suf-
ferre dolores, relinquens eremum, ad propria redire
deliberat. Sed quid invidia non cogat inimici? Verum
ubi relinquentes hoc habitaculum quod expetierant,
ad villas manentium sunt regressi, domum cujusdam
pauperis ingrediuntur. Percunctatur autem mulier de
quo itinere milites Christi venirent. Respondent non
sine confusione se reliquisse eremum, et quae eos causa
a coepto distulerit opere, per ordinem pandunt. At illa
ait ε ε( Oportuerat vos, o viri Dei, contra insidias diaboli
viriliter dimicare, nec formidare ejus inimicitias, qui
saepius ab amicis Dei superatus occubuit. AEmulus est
enim sanctitati, dum metuit ne unde ille perfidiabilis
corruit genus humanum fide nobilitatum ascendat. »
At illi compuncti corde, et seorsum discreti a muliere,
dixerunt ε «Vae nobis, quia peccavimus in Deum dimit· v
tendo propositum nostrum. Ecce nunc a muliere ar-
guimur pro ignavia. Et qualis nobis in posterum erit

 

