350 VITAE PATRUM.

relaxari praecepit. Qui protinus corruens cum his qui
eum trahere nitebantur, post paululum sanus erectus
est. Deinde post acta solemnia requisitus nunquam
reperiri potuit, nec ullus scivit unde venerit vel quo
abierit. Conjiciebatur tamen a plurimis eum a Deo
missum, qui regis sacerdotisque opera non taceret.
Unde factum est ut sacerdote orante rex mitior fieret,
pastor a Domino remunerandus digne propheticum
illud audiret, quia α qui reddiderit pretiosum de vili,
tanquam os meum erit. n Quotidie autem praedicabat
sacerdos populis, denudans crimina singulorum et
pro remissione deprecans assidue confitentium. Unde
adversus eum saepius odii virus exarsit, quod tam ve-
raciter multorum facinora publicaret. Nam plerumque
se persecutoribus ultro obtulit, et gladio exserto cer-
vicem praebuit, sed nocere eum Dominus non permi-
sit; voluit enim pro justitia mori, si persecutor fuisset
infestior. Aiebat enim: ι( Libenter moriar pro justi-
tia! » Sed et Clotarium regem pro injustis operibus
saepius excommunicavit, exsiliumque eo minitante
nunquam est territus.

3. Quodam vero tempore, cum jam ad exsilium
ductus , ab episcopis reliquis qui adulatores regis
effecti fuerant removeretur, atque a suis omnibus
derelictus, uni diacono qui adhuc perstabat in fide
ait : « Quid tu nunc agis? quare non sequeris fratres
tuos, ut eas quo volueris sicut illi feceruntP» Qui ait :
« Vivit Dominus Deus meus, quia usquequo spiritus
meus infra hos artus contentus fuerit, nunquam dere-
linquam te. ›> Et ille : «ε Quia, inquit, haec dixisti, di-
cam tibi quae Domino revelante cognovi. Cras enim
in hac hora, et honorem recipiam et ecclesiae meae

