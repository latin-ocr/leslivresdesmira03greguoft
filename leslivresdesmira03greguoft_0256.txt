240 VITAE PATRUM.

6. Agiulfus¹ quoque diaconus noster a Roma veniens,
beata nobis sanctorum pignora deferebat. Hic causa
orationis tantum locum quo sanctus quiescit adivit,
ingressusque aedem , dum diversorum miraculorum
opus illustre perpendit, vidit immensum catervatim
populum ad ejus sepulcrum, ac velut felicium examina
apum ad consuetum alveare confluere3 et alios, pres-
bytero qui aderat ministrante, particulas cerae pro be·
nedictione sumere, alios parumper pulveris, nonnullos
disruptas ab opertorio ejus fimbrias capere, et abire
ferentes in disparibus causis unam gratiam sanitatis.
Haec ille cernenS, fide compunctus, lacrymans, ait:
« Si marinorum me moles fluctuum sulcare tonsis ac-
tum mei sacerdotis devotio fecit, ut lustrata Orienta-
lium martyrum sepulcra, aliquid de eisdem pignoris
deferre deberem, cur non Gallicani mei consessoris
pignora capiam, per quae mihi meisque salus integra
reparetur? Et statim accedens, quasdam de herbulis’,
quas devotio populi sacrum jecit in tumulum, manu
linteo operta, sacerdote porrigente suscepit, repositas-
que diligenter domum detulit ε sed statim fidem ho-
minis miraculorum actio comprobavit· Nam discerptis
de his foliis, frigoriticis cum aquae potu porrectis, pro-
tinus cum haustu salutem invexit, sed et multis dein·
ceps. Quando autem nobis haec retulit, jam quatuor
exinde sanos factos ab hac infirmitate narravit. Joannes
autem presbyter noster, dum ab urbe Massiliensi cum
commercio negotiationis suae rediret, ad hujus sancti Ἰ
sepulcrum in oratione prosternitur, de qua consurgens,

(1) Editi Algalsus, (R.)
(2) Vide lib. VH Hist. cap. xu, et de Glor. conf. cap. L.

' h

 

