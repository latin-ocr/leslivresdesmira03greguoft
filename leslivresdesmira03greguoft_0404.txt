388 VITAE PATRUM.

CAPUT XX.

De sancto Leohardo reclauso in Majori Monasterio prope Turonum.

Ecclesia fidelis aedificatur quotiescumque sanctorum
gesta devotissime replicantur ε et licet de his teneat
maximum gaudium, quod hi qui ab initio aetatis reli-
giosam vitam ducentes pervenire meruerunt persec-
tionis ad portum, tamen et de his Domino jubente
laetatur, qui conversi a saeculo opus inchoatum va-
luerunt perducere, divina opitulante misericordia, ad
effectum.

1. Igitur beatissimus Leobardus Arvernici territorii
indigena fuit, genere quidem non senatorio, ingenuo
tamen, qui ab initio Deum in pectore tenens, cum
non floreret natalibus, gloriosis meritis praefulgebat.
Qui tempore debito cum reliquis pueris ad scholam
missus, quaepiam de Psalmis memoriae commendavit,
et nesciens se clericum esse futurum, Jam ad domini-
cum parabatur innocens ministerium. Sed cum ad
legitimam pervenisset aetatem, cogentibus juxta consue-
tudinem humanam parentibus ut arrham puellae,
quasi uxorem accepturus, daret impellitur. Illo quoque
respuente, ait pater ε «Cur, dulcissime fili, voluntatem
paternam respuis, nec te jungere vis connubio, ut se-
men excites nostro de genere saeculis sequentibus pro-
futurum? Casso enim labore exercemur ad operandum
si possessor deerit ad fruendum. Quare implemus
domum opibus, si de genere nostro non processerit
qui utatur? Quid mancipia dato pretio nostris ditio-
nibus subjugamus, si rursum alienis debent domina-
tionibus subjacere? Obedire debere filios voci paren-

