340 VtTAE PATRUM.

detestabiles, et nolite accedere ad locum in quo no-
men Domini invocatur. υ Haec eo dicente sicut fumus
evanuerunt.

4. His et talibus virtutum magnarum gratia pollens,
impleto vitae praesentis curriculo, vitam percepturus
aeternam emicuit saeculo, cujus beatum sepulcrum
miraculorum illustrium effectu plerumque redditur
gloriosum. Mascarpionis servi ipsius monasterii men-
tem iniquus daemon obsederat, qui per trium anno-
rum curricula energumenus factus, ad sepulcrum
beati viri debacchans, tandem ejus est, ut credimus,
oratioue ejecto daemone expurgatuS, multos deinceps
mente integra vivens annos. Juliani conjux quartauae
febris accensu laborans, ut sepulcrum beati viri atti-
git, compresso ardore ac tremore corporali, sanata
discessit. Simili sorte et Baudimundi uxor ab hac
febre laborabat: sed ubi ad lectulum sancti viri pro-
strata fudit orationem, mox incolumitati restituta con-
valuit. Multa quidem et alia de eo audivimus, sed suf·
ficere haec ad credulitatem catholicorum quae scripta
sunt arbitramur.

CAPUT XVII.

De sancto Nicetio Treverorum episcopo.

Si fides dictis adhibetur, relatoribus sacrorum ope-
rum pro fidei merito fideliter arbitror esse credendum,
quia non omnia quae in scripturis leguntur, obtutibus
propriis cerni potuerunt : sed quaedam ipsius scriptu-
rae relatione firmata, quaedam aliorum auctorum testi-
monio comprobata ‚ quaedam vero proprii intuitus
auctoritate creduntur. Sed sunt, quod pejus est, qui
perverso sensu ut scripta non creduut, ita testificata

 

