1 76 , VITAE PATRUM.

pugnacula ingentia vallant, Quod ut plenius magnifi-
centia vestra cognoscat, de sanctis quorum basilicae
muros urbis ambiunt haec loquor, sed antistes loci
illius magnus apud Deum habetur. Noli facere quod
cogitas; noli episcopo injuriam inferre aut urbem
evertere.» Cujus consilium rex clementer accipiens,
praeceptum posuit ne ullus ab octavo urbis milliario
laederetur. Quod obtentu sacerdotis praestitum nullus
ambigat. Tunc et Proculus ille presbyter, irruptis Lo-
volautrensis castri muris, ab ingredientibus hostibus
ante ipsum ecclesiae altare gladiorum ictibus in frusta
discerptus est, reddiditque illi Dominus, sicut sacer-
dos cantare consueverat, secundum opera sua.

3. Post peractam igitur stragem cladis Arvernae,
Hortensius, uuus ex senatoribus, comitatum urbis
illius agens, quemdam de parentibus sancti, id est
Honoratum nomine, in urbis platea nequiter retineri
jussit. Quod celeriter beato viro nuntiatum est. At ille
per amicos suos coepit rogare, ut eum data audientia
absolvi juberet. Quod ille nullatenus praestitit. Tunc
beatus senex deferri se in plateam qua ille tenebatur
jubet : allatus autem rogabat milites ut eum dimitte-
rent. Illi vero timenteS, obedire ausi non sunt ponti—
fici. Et sacerdos ε « Ad domum, inquit, Hortensii me
velociter deportate.» Erat enim senex valde, et propriis
pedibus abire non poterat. Deserentes autem eum in
domum Hortensii ministri ejus, excutiens in eam pul-
verem calciamenti sui, ait z « Maledicta sit domus haec,
et maledicti habitatores ejus in sempiternum, fiatque
deserta, et non sit qui inhabitet in ea.» Et dixit omnis

populus ε Amen. Et adjecit : (ι Quaeso, Domine, nun· V

quam de hac generatione provehatur quisquam ad

