296 VITAE PATRUM.

scripsit quam litterarum seriem cognovisset. Exin,
mortuo Sigivaldo‚ ad antedictum senem properat, et
cum eodem duos vel tres annos facienS, psalterium
memoriae commendavit. Quem ejus germanus plerum-
que interficere voluit, quod nollet matrimonio copu-
lari. Dehinc monachi ad eos additi sunt.

3. Impletis autem beatus AEmilianus diebus vitae
suae et circiter nonagenaria aetate, egrediens a corpore
Brachionem reliquit haeredem. Hic stabilito monaste-
rio, obtinuit a Ranichilde¹, sigivaldi memorati filia,
multa terrarum spatia, quae ad hoc monasterium de-
reliquit; erat enim saltus ex domo Vindiacensi². Hic
vero de hoc egressus monasterio, Turonis venit ibi-
que aedificatis oratoriis, duo monasteria congregavit.
Quodam autem tempore advenientes homines pere-
grini reliquias sanctorum detulerunt secum, quas su·
per altare basilicae sancti Martini Turonis locaverunt,
quasi in crastinum profecturi. Adfuit ei Braccliio abba,
qui vigilans in basilica, cIrca medium fere noctis vidit
quasi globum ignis immensi de sanctis pignoribus
emicare et usque ad templi cameram cum lumine
magno conscendere. Quod non est dubium aliquid
fuisse divinum: nulli tamen de astantibus aliis, nisi
illi tautum fuit ostensum. Post haec autem regres-
sus est Arvernum ad prius monasterium, in quo per
quinque annos inhabitans, venit Turonis, stabilitis·
que abbatibus in monasteriis supradictis, Arvernum
regressus est. Cumque ad priorem cellulam resideret,

-.-....-------τ--,-

(1) Sic Colb, ‚.,Bad Gon. ‚et caeteri3 Bell. vero habet Ranihilde,
quod perinde est; Bal„ Rachinilde‚· et Laud„ Rahinilde. (R .)
(2) Colb., V zndzczacense (R.)

 

