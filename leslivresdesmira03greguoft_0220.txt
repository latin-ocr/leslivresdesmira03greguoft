204 ’ VITAE PATRUM.

ut libet, nam quod volueris non explebis. » Ille quo-
que negligens mandatum pontificis abiit, at tam de-
formiter cecinit, ut ab omnibus irrideretur. Adveniente
autem alia dominica, dicente saepe dicto pontifice mis-
sas, jussit eum abire : «Nunc, inquit, in nomine Domini
quod volueris explicabis. » Quod cum fecisset, in tan-
tum vox ejus praeclara facta est, ut ab omnibus lauda-
retur. O beatum virum! cui talis gratia concessa est,
ut sicut animae, ita et cum eo voces hominum sub ejus
potestate consisterent, quas et cum voluit cantu pro-
hibuit et cantare permisit.

6. Praestitit autem Deus et alia miracula magna per
illum. Nam cum Julianus defensor, presbyter dein-
ceps, dulcissimae voluntatis* homo, a quartano typo
correptus graviter cruciaretur, lectulum sancti sacer-
dotis expetiit; in quo decubans, a lectuaria ipse coo-
pertus, paululum obdormiens, ita sanatus est ut nec
contactus quidem postea ab hac infirmitate fuisset.
Cum autem Arverna civitas maximo incendio crema-
retur et hoc sanctus comperisset, ingressus ecclesiam
diutissime Dominum ante sanctum altare cum lacrymis
exoravit, surgensque, Evangelia comprehensa, aperta-
* quein obviam se igni obtulit. Qua contra parata, pro-
tinus ad aspectum ejus ita omne incendium est exstin-
ctum, ut nec favillae quidem in eo igneae remansissent.
Sub ejus autem tempore magno terrae motu Arverna
civitas est concussa, sed cur hoc acciderit ignoramus.
*Hoc tamen scimus quod nullum ex populo laesit. Cum
autem lues illa, quam inguinariam vocant, per diver-
sas regiones desaeviret et maxime tunc Arelatensem
provinciam depopularet, sanctus Gallus non tantum
pro se quantum pro populo suo trepidus erat : cumque

 

