390 - VITAE PATRUM.

tum Scripturae testantur divinae3 et tu cum inobediens
esse parentibus probariS‚ vide ne te coelestibus eruere
nequeas ab offensis. υ Haec patre loquente, licet haberet
alium filium, facile tamen tali aetatulae persuasit vo-
luntati propriae‘contraire. Denique dato sponsae an-
nulo porrigit osculum, praebet calciamentum, celebrat
sponsaliae diem festum. Interea genitor et genitrix¹
mortis somno sopiti migraverunt a saeculo, vitae pre-
sentis curriculo jam peracto. Hic vero cum germano
tempore luctus expleto, oneratus donis nuptialibus,
fratris pergit ad domum; quem in tantum reperit vino
madidum, ut nec cognosceret, nec reciperet propria
in domo germanum. Ille vero suspirans et lacrymans
secessit in partem, venitque ad tugurium in quo fenum
fuerat aggregatum, ibique colligato praebens equiti
pabulum, decubuit super fenum ad quiescendum.
Expergefactus autem media nocte, surgit de stratu suo,
erectisque ad coelum manibus, gratias agere coepit
omnipotenti Deo, quod esset, quod viveret, quod ale- ¹
retur donis ejus3 et alia hujuscemodi prosecutus.
Cum suspiria longa protraheret, atque lacrymis crebris
genas ubertim rigaret, Deus omnipotenS, qui illos
quos praescivit et praedestinavit conformes fieri ima-
ginis Filii sui‚ compunxit cor ejus ut relicto saeculo
manciparetur ad cultum divinum.

2. Tunc ille, quasi jam sacerdos custosque animae
suae, praedicare sibi ipsi exorsus est, dicens ε α Quid
agis, anima? quid in ambiguo suspensa teneris? Vanum
est enim saeculum, vanae sunt concupiscentiae ejus,

(1) Supra lineam, et tyron. notis, 2204 addit: Genitor eJus et
Genitrix.

