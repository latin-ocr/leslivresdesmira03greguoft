136 VITAE PATRUM.

minus quae commodavit inquirere, cum usuris receptis
fenerationis suae duplici satisfactione talentis, dicat:
«Euge, serve bone, quia super pauca fuisti fidelis, su·
per multa te constituam ε intra in gaudium Domini tui ¹. n
Praedestinatorum est enim ista cum Dei ope perficere,
qui ab ipsis cunabulorum vagitibus, ut saepe de multis
legitur, Dominum scire meruerunt, cognitoque eo',
nunquam ab ejus praeceptionibus recesserunt, neque
post baptismi sacramentum niveam illam pollentem-
que regenerationis stolam impudicis actibus pollue-
runt. Qui merito sequuntur agnum quocunque ierit,
quos ipsius agni candor egregius liliis decoris nullo
tentationis aestu marcentibus coronavit. His denique
sertis, dextera inclytae dominationis extenta, inchoantes
provocat, vincentes adjuvat, victores adornat, quos
nominis sui titulo praesignatos de terrenis gemitibus*
elevans, in coelorum evehit gaudia gloriosos. De quo-
rum niveo electionis numero et illos esse non ambigo,
qui Jurensis eremi opaca lustrantes, non modo se Dei
templum efficere meruerunt, verum etiam in multis
mentibus Spiritus sancti gratiae tabernacula paraverunt ε
id est Lupicinus, Romanusque germanus ejus.

1 . Igitur Lupicinus ab exordio aetatis suae Deum toto
requirens corde, litteris institutus, cum ad legitimam
transiisset aetatem, genitore cogente, cum animi non
praeberet consensum, sponsali vinculo nectitur. Roma-
nus vero adhuc adolescentior, et ipse ad Dei opus
animum extendere cupiens, nuptias refutavit3Pa1-en-
tibus vero relinquentibus saeculum, hi communi con-
sensu eremum petunt, et accedentes simul inter illa

(s) Matth. xxv, 21.

