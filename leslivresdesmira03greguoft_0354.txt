338 VlTAE PATRU M.

sicut supra diximus, operata sit dextera Dei, cui ista
quae memoravimus tanta voluit revelare. Puerulus
enim quidam, Paulus nomine, crurum poplitumque
gravi dolore vexatus, sanctum adiit prostratusque
genibus ejus, exorare coepit ut ei medicinam oratione
sua a Domini misericordia obtineat impertiri. Qui
protinus oratione facta ,⁸ cum oleo benedicto palpata
membra infirmi, eum super lectulum suum requie-
scere fecit. Quo paululum quiescente, post unius horae
curriculum surgere jubet. Qui consurgens, sanus ma-
tri suae sancti est manibus restitutus. Faretri¹ cujus-
dam servus, infensus domino suo, hujus sacerdotis
oratorium expetivit ε sed ille elatus superbia, absente
beato viro, servum abstrahit, ceciditque. Sed mox a
febre correptus spiritum exhalavit. Quartanarum, ter-
tianarumve, vel reliquarum accessus febrium oratione
sacta saepius mitigavit. Venenum malae pusulae, impo-
sito salutari signo, restinxit, obsessos daemonibus, in-
vocato Trinitatis nomine, emundavit. Nam et ab ipsis
daemonibus saepius impulsatus est, sed victor in certa-
mine perstitit. Nam surgente eo quadam nocte de
stratu suo ad reddendum officium, vidit duos arietes
magnos suis foribus assistentes, quasi praestolantes
adventum ejus : quo viso furibundi ad eum cum im-
petu valido dirigunt. At ille signum crucis opponens,
illis evanescentibus absque metu oratorium est ingres-
sus. Alia nocte, regressus ab oratoriO, invenit cellulam
suam plenam daemoniis, dixitque eis : α Unde veni-
tis? » —« A Roma, aiunt, hesterna die egressi, ad hunc
locum accessimus.» Quibus ille: α Abscedite, inquit,

(4) Ed., Pharetri; Germ„ Raretri. (R.)

 

