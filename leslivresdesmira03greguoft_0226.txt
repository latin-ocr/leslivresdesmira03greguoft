210 “ vlTAE PATRUM.

horto suo posuit, et infusa saepius aqua, Domino incre—
mentum dante, vivere fecit. De quo cespite infirmi non
solum auferentes atque bibentes herbam sanabantur,
verum etiam fidelis super eum oratio suffragium me-
” rebatur. Qui postea per incuriam, virgine migrante,
deperiit. Denique ad sepulcrum ejus multae virtutes
ostensae sunt. Nam quartanarii et diversis febribus
aegroti, ut ad beatum tumulum fideliter attingunt, pro-
tinus hauriunt sanitatem. Valentinianus igitur cantor,
cujus supra meminimus, qui nunc presbyter habetur,
cum diaconatus fungeretur officio, a typo quartano
corripitur ac >per multos dies magna defectione labo-
ravit. Factum est autem ut in die accessus hujus fe-
bris, loca sancta circuire disponeret orans, veniensque
ad hujus sancti sepulcrum, prostratus ait: « Memor
esto mei, beatissime ac sancte sacerdos. A te enim edu·
catus, doctus ac provocatus sum; memor esto alumni
proprii quem amore unico dilexisti, et erue me ab hac
qua detineor febre. » Haec effatus, herbulas quae ad
honorem sacerdotis tumulo respersae fuerant a devo—
tis colligit3 et quia virides erant, ori applicat, denti-
bus decerpit succumque earum deglutit. Praeteriit enim
dies illa, nec ab hoc est pulsatus incommodo, et dein-
ceps ita sospitati est restitutus ut nec illas quas vulgo
fractiones¹ vocant ultra perferret. Hoc ab ipsius pres-
byteri ore ita gestum cognovi. Non enim ambigitur
per illius potentiam prodire virtutes de tumulis ser-
vorum suorum, qui Lazarum vocavit ex monumento.

1. Aliquot mss. et editi, frictiones. Fractio febris est intermis-
sio, qua illa veluti frangi videtur. (R.)

