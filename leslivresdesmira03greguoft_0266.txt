250 VITAE PATRUM.

episcopi, qui hanc epistolam extentam tenebat3 ele-
vansque manus suas ut sacramentum daret, cecidit
retrorsum supinus, et clausis oculis, spumas ab· ore
projiciens, quasi mortuus putabatur. Transeunte autem
quasi duarum horarum spatio, aperuit oculos suos,
dicens ε « Vae mihi quia peccavi auferendo res paupe·
ris hujus! » Et statim retulit per ordinem qualiter
injuriam intulerat homini illi. Tunc episcopus cum
judice obtenta culpa, ea tantum quae abstulerat inopi
reddidit, et pro caede duos insuper solidos addidit, et
sic uterque a judicis conspectu discessit.

40. Quanti per hunc sanctum carcerali ergastulo
revincti absoluti sint, quantorum compeditorum ca-
tenae sive compedes sint confractae, testis est hodie
moles illa ferri, quae in basilica ejus aspicitur, de su-
pradictis suppliciis aggregata. Nuper autem in con-
spectu Guntchramni principis Syagrium Augustodu-
nensem episcopum regi referentem audivi, in una
nocte in septem civitatibus carcerariis apparuisse bea-
tum virum, eosque absolvisse ab ergastulo, et abire
liberos permisisse3 sed nec judices contra eos quid-
quam agere deinceps ausi sunt. De cujus sepulcro si
febricitans, si frigores habens ‚ ac diversis morbis la-
borans quid pulveris sumpserit ac dilutum acceperit,
mox recipit sanitatem. Quod non est dubium praestare
eum qui ait sanctis suis : « Omnia quaecunque petie-
ritis in nomine meo, credite quia accipietis, et ve-
nient vobis. ι)

Μ. Igitur apud vicum Prisciniacensem urbis Turo-
nicae ecclesia dudum constructa absque sanctorum
pignoribus habebatur. Cumque incolae loci plerumque
peterent ut eam quorumpiam sanctorum cineribus

 

