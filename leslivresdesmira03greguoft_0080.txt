64 DE GLORIA CONFESSORUM.

episcopo, abbas ordinaretur in basilica sancti Sym-
phoriani, quam memoratus pontifex fabricaverat ante
conspectum muri Biturigi¹. Nec tamen monachos quos
prius congregaverat relinquens, sed instituens eis prae-
positum , ipse utrasque cellulas gubernabat. Deni—
que cum apud hanc basilicam moraretur, apparuit ei
sanctus Ursinus per visum noctis, dicens : « Defossa
humo, inquire corpusculum meum. Ego enim sum
Ursinus hujus urbis primus episcopus. υ Qui ait : ι( Quo
ibo, aut ubi quaeram sepulcrum tuum, cum ignorem
locum ubi sis positus? » At ille, apprehensam ejus ma-
num, duxit ad locum, et⁴ ait: « Sub harum vitium ra-
dicibus corpus meum habetur. » Expergefactus abbas
narravit haec sacerdoti suo; sed ille parvipendens quae
a presbytero dicebantur, nullum inquirendi studium
posuit. Interea beatus Germanus Parisiacae urbis epi-
scopus adfuit, susceptusque ab episcopo, post coenam
domus ecclesiasticae cum se sopori dedisset, apparuit
utrique per visum, episcopo simul scilicet et abbati,
duxitque eos ad locum sepulcri, deprecans ut aufer-
rent eum a loco illo. Expergefacti simul ad vigilias
conveniunt in ipsam sancti Symphoriani basilicam3
explicitisque officiis matutinis, refert episcopus ah-
bati quae viderat, confessusque est et ipse vidisse si·
militer. igitur insequenti nocte accedentes illuc cum
uno tantum clerico , qui cereum ferret, venerunt ad
indicatum locum, eumque fodientes usque in profun-
dum, sepulcrum reperiunt : quo detecto, amotoque
opertorio , viderunt sanctum corpus tanquam dor-
mientis hominis, nulla putredine resolutum. Quod

(1) Biturici, 2205.

