378 “ vlTAE PATRUM.

nium creatori, erectaque signum crucis imposuit.
Sicque in quatuor partes vulnere excrepante, puellam
pure decurrente mors importuna reliquit. Post haec
ad basilicam sancti Martini Monegundis beata pervenit,
ibique prostrata coram sepulcro, gratias agens quod
tumulum sanctum oculis propriis contemplari me-
ruerat, in cellula parva consistenS, quotidie orationi
ac jejuniis vigiliisque vacabat. Sed nec ille locus ab
ejus virtute fuit inglorius. Nam viduae cujusdam filia
manus contractas detulit, quae ut exorata signum sa-
lutis imposuit, manibus suis digitos puellae contrectare
coepit, extensis digitis nervisque directis, volas laxavit
incolumeS. Dum autem haec agerentur, audita vir ejus
fama beatae, convocans amicos vicinosque* suos, per-
rexit post eam ae reduxit ad propria, et eam in cel-
lulam in qua prius habitaverat intromisit. At illa non
cessabat ab opere quod consueverat, sed exercebatur
in jejuniis obsecrationibusque, ut tandem locum in
quo habitare desiderabat posset acquirere. Inchoat
iterum iter desideratum, implorans beati Martini auxi-
lium, ut qui dederat desiderium tribueret et effectum
perveniendi ad basilicam. Revertitur ad cellulam illam
in qua prius fuerat commorata, in ea perstitit incon-
cussa, nec est. amplius a viro suo quaesita; ibique
paucas colligens monachas¹‚ cum fide integra et ora-
tione degebat; non sumens panem nisi hordeaceum,
non vinum 'nisi parumper in diebus festis, et hoc
ipsum nimio latice temperatum 3 nullum habens stra-
tum feni paleaeque mollimen ‚ nisi tantum illud quod

(1) Hoc coenobium dictum est sancti Petri Puellaris, quod
etiamnunc nomen retinet. (R.)

