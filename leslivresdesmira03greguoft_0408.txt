392 ’ ” VITAE PATRUM.

vana gloria mundi, et ea quae in illo sunt omnia vani-
tas. Melius est igitur relinquere eum et sequi Domi-
num, quam ad ejus opera praebere consensum. » Haec
effatus cum diem terris reddere lux diurna coepisset,
ascenso equite coepit ad hospitium suum reverti. Cum-
que per viam jam alacris pergeret, volvere intra se
coepit quid ageret, quo abiret. Dixitque : « Expetam
Martini beati tumulum, unde procedit virtus alma su-
per infirmos. Credo enim quod et mihi ejus oratio
iter reserabit ad Deum, qui deprecatus Dominum
mortuos reduxit a tartaro. n Et sic viam carpens, ora-
tione comite, sancti Martini basilicam est ingressus;
circa quam paucis diebus demoratus, transito amne,
ad cellulam Majori monasterio propinquam, de qua
Alaricus quidam recesserat, devotus accessit3 ibique
se, propriis manibus membranas faciens, ad scriben-
dum aptavit3 ibi se ut Scripturas sanctas intelligeret
ac Davidici carminis psalmos, qui dudum excesserant
memoriae , retineret, exercuit z sicque divinarum
Scripturarum lectionibus eruditus, cognovit verum
esse quod ei Dominus prius inspiravit in corde. Sed
ne haec cuiquam fabulosa videantur quae retulimus,
testor Deum quia ab ipsius benedicti Leobardi haec
ore cognovi. At vero, interposito pauci temporis spa-
tio, humilem se tantumque praebuit ut honoraretur
ab omnibus3 acceptoque sarculo, cellulam in quam
ingressus fuerat, incidens lapidem, ampliavit. In qua
cellula delectabatur jejuniis, oratione, psallentio, lec-
tione, nec unquam a divinis officiis et oratione cessa-
bat; scribebat interdum, ut se a cogitationibus noxiis
discuteret.

3. Interea ut se tentator manifestaret Dei servis

