172 ” VITAE PATRUM.

1. Igitur beatissimus Quintianus, Afer natione, et
ut quidam volunt, nepos Fausti episcopi, qui genitri-
cem suam suscitasse perhibetur, sanctitate praeditus,
virtutum dote fulgidus, charitatis igniculo fervidus,
castitatis flore praecipuus, ad episcopatum Rutenae
ecclesiae eligitur, expetitur, ordinatur. In quo episco-
patu ampliatis adhuc virtutibus, cum in Dei semper
operibus cresceret, auctam beati Amantii antistitis ba-
silicam, sanctum corpus in antea transtulit; sed non
fuit sancto acceptabile hoc opuS. Unde factum est ut
per visum apparens diceret ei : «Quia ausu temerario
artus in pace quiescentes visus es amovisse, ecce ego
removebo te ab hac urbe, et eris exsul in regione
altera; verumtamen non privaberis ab honore quo
frueris. n Non post multum vero tempus, orto inter ci-
ves et episcopum scandalo, Gothos qui tunc in ante-
dicta urhe morabantur suspicio attigit, quod se vellet
episcopus Francorum ditionibus subdere, consilioque
accepto, cogitaverunt eum perfodere gladio. Quod
cum viro sancto nuntiatum fuisset, de nocte consur-
gens , cum fidelissimis ministris suis ab urbe illa egre-
diens, Arvernis advenit3 ibique a sancto Eufrasio epi-
scopo, qui Aprunculo quondam antistiti successerat,
receptus est, largitisque ei tam domibus quam agris
et vineis, vel ille, vel qui Lugdunensi urbi praeerat,
summa eum diligentia excolebant. Erat enim jam se-
nex, et verus Dei cultor. Decedente autem ab hoc
mundo sancto Eufrasio, Apollinaris, tribus mensibus
sacerdotio subministratO, migravit. Cum autem haec
Theoderico regi nuntiata fuissent, jussit inibi sanctum
Quintianum constitui, et ornnem ei potestatem tradi
ecclesiae, dicens: «Hic ob nostri amoris zelum ab urbe-

