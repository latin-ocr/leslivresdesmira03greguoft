206 ‘ VITAE PATRUM.

die noctuque Dominum deprecaretur ut vivens ple·
bem suam vastari non cerneret, per visum noctis ap-
paruit ei angelus Domini, qui tam caesariem quam
vestem in similitudinem nivis candidam efferebat, et
ait ad eum : « Bene enim te, o sacerdos, prospectat
divina pietas pro populo tuo supplicantem; ideoque
ne timeas, exaudita est enim oratio tua, et ecce eris
cum populo tuo ab hac infirmitate liberatus z nullus-
que te vivente in regione ista ab hac strage deperibit.
Nunc autem noli metuere, post octo vero annos exple-
tos migrabis a saeculo. » Quod postea manifestum fuit. ·
Expergefactus autem, et Deo gratias pro hac consola-
tione agens, quod per coelestem nuntium confortari
dignatus est, rogationes illas instituit, ut media Qua-
dragesima psallendo ad basilicam beati J uliani marty·
ris itinere pedestri venirent. Sunt autem in hoc itinere
quasi stadia trecenta sexaginta. Cum autem regiones
illas, ut diximus, lues illa consumeret, ad civitatem
Arvernam, sancti Galli intercedente oratione, non at-
tigit. Unde ego non parvam censeo gratiam ejus qui

hoc meruit, ut pastor positus oves suas devorari, de-
fendente Domino, non videret.

7. Sed veniamus ad illud tempus cum eum Domi-
nus de hoc mundo jussit assumi. Cum gravatus in-
commodo decubaret, ita febris interna omnia membra
ejus depavit ut capillos et barbam simul amitteret.
Sciens autem se, revelante Domino, ,post triduum mi-
graturum, convocat populum et omnibus, confracto
’ pane, communionem sancta ac pia voluntate largitur.
Adveniente autem die tertia, quae erat Dominica dies,
quae civibus Arvernis immanem intulit luctum, albes-
cente jam coelo, interrogat quid in ecclesia psallerent.

 

