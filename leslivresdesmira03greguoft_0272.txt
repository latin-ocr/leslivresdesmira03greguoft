256 VITAE PATRUM.

batus, audivit haec quae glorificator sanctorum suorum
Deus ad sancti tumulum exercebat, dixitque suis ε « Si
ejus adirem sepulcrum , aut aliquid de sanctis pigno-
ribus sumerem, aut certe si pallium , quo sancti artus
teguntur mererer attingere, fierem sanus. n Cumque
haec et hujuscemodi cum suis verba conferret, astitit
repente clericus quidam , dicens ε « Bene, inquit, cre-
dis, sed si de iisdem firmare mentem cupis virtutibus,
en volumen chartaceum, quod de his habetur scrip-
tum, ut facilius credas ea quae ad auditum tuarum au-
rium pervenerunt. » At ille priusquam legere appe-
teret, inspirante divinae pietatis respectu, ait ε «Credo
quia potens est Deus egregia operari per famulos
suos. » Et statim posuit volumen super oculos suos.
Extemplo autem, fugato dolore disruptaque caligine,
usum videndi recipere meruit voluminis a virtute, et
in tantum claritate potitus est, ut ipse propriis oculis
legens virtutum gesta cognosceret. Operatur haec autem
unus atque idem Dominus, qui gloriatur in sanctis
suis, atque ipsos illustribus miraculis editos efficit glo-
riosos. [psi gloria et imperium in saecula saeculorum.
Amen.
CAPUT IX.

De sancto Patroclo abbate.

Cum egregia Moysis vatis prudentia, ad confor-
mandum divinae descensionis tabernaculum, juxta,
ipsum oris dominici praeceptum, fabricare disponeret,
atque adhoc eumdemque apparatum multa congerere
jussus, non haberet cuncta in regestu promptuarii,
quae ab ipso Domino ostensa fuerant in montis ardui
summitate, jussit commoneri populum, ut offerret.

 

