342 VITAE PATRUM.

reprehendunt, visa vero tanquam conficta fastidiunt3
non habentes illud in sua credulitate, quod Thomas
apostolus gestabat in corde, dicens: « Nisi videro
non credam.» Beati quidem qui non viderunt, et
crediderunt. Sed iste ut vidit, statim credidit. Nam,
ut diximus, multi videntes non modo non credunt,
sed et derident. Unde et ego aliqua de sancti Nicetii
Treverici sacerdotis virtutibus, virilitate, magnanimi-
tate, sanctitate scripturus, reprehendi ab aliquibus
vereor, dicentibus mihi : « Tu cum sis junior, quo-
modo seniorum gesta poteris scire? qualiter ad te
eorum facta venerunt? Nempe non aliud nisi conficta
a te haec quae scripta sunt decernuntur. » Qua de
causa relatorem hujus operis in medio ponere necesse
est, ut hi qui veritati derogant confundantur. Nove-
rint igitur a beato Aredio abbate urbis Lemovicinae,
qui ab ipso Nicetio antistite enutritus et clericatus
ordinem sortitus est , haec quae subjecta sunt me au·
disse : quem in hoc non credo fefellisse, cum per
eum Deus eo tempore, quando mihi ista retulit, et
caecorum oculos illuminavit, et paralyticis gressum
praestitit, et energumenos ejectis daemonibus sanae
menti restituit. Nec credendum est eum mendacii
nube obumbrari posse, quem Deus saepius ab imbrium
nube obtectum ita protexit, ut imbutis sociis, ipsc
nulla stillarum cadentium infusione madesceret. De-
nique si de tali relatore dubitatur, de beneficiis Dei
diffiditur. Aiebat ergo memoratus sacerdos de ante-
dicto antistite: « Multa quidem, dulcissime frater, de
sancto Nicetio bonorum virorum testimonio divulgata
cognovi, sed plura meis oculis propriis inspexi, vel
etiam ab eo vix elicita cognovi. Et cum mihi quae-

 

 

