186 , VITAE mmm.

est praelatus, ut decedente abbate ipse succederet. Qui
fertur aestivo tempore, cum ardor solis vi caloris sui
cuncta consumeret , et etiam corpora quae robustiora ’
potu ciboque erant, ab aestu defatigaret; hic jejuniis
post perditum omnem ab ore humorem, salem aestuans
ruminabat, ex quo iterum assumpto liquore arentes
gengivas parumper inficeret. Quae res, quanquam pa-
latum aridum humectaret, tamen majus tormentum
addita corporis siti praestabat. Sal enim , ut nulli oc-
culitur, magis ardorem sitis concitat quam exstinguit,
sed hic, tribuente Domino, arcebatur ab eo.

2. His diebus Theodericus ingressus Arvernum ter-
minum , omnia exterminabat , cuncta devastabat.
Cumque in Arthonensis vici pratis castra metasset,
antedictus senex ad occursum ejus properat, quasi
pro populo rogaturus ε ingressusque castra mane, rege
adhuc in tentoriis dormiente, sigivaldi papilionem,
qui tunc primus cum eo habebatur aggressus est ε et
dum de hac captivitate conqueritur, Sigivaldus ut,
ablutis aqua manibus, merum dignaretur accipere de-
precatur, dicens ι «Magnum mihi hodie gaudium com-
modumque divina pietas praestat, si infra tentorii mei
septa, sacta oratione, potum dignaris accipere. n Audie-
rat enim famam sanctitatis ejus, idcirco et honorem
ei pro Dei reverentia impendebat. Quod ille diversis
modis excusans, asserebat hoc non posse fieri ε Quia,
inquit, nec hora debita esset, nec regi dignum prae-
buisset occursum , et, quod his omnibus potius erat,
necdum adhuc Domino psalmorum decantationem
debitam exsolvisset. Sed his sepositis vi eum com-
pulit, allatumque vasculum quo potio tenebatur, rogat
ut eum sanctus imposita prius manu sanctificaret.

