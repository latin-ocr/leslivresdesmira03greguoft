12 .. DE GLORIA CONFESSORUM.

sterio¹ quod ipse post magistri dogmata aedificavit, in
pace quiescit ε ad cujus tumulum quidam e pagensibus
manus contractas deferens, retulit sanas. Alius qui
exustis humoris febre nervis, poplitibus intortis, gressu
caruerat, ut ad sepulcrum sanctum prostratus est,
novum robur sumens, ariditate sublata, incolumis re-
latus est, multos ibi deinceps serviens annos. Hujus
sepulcrum Palladius episcopus, cum non valuisset
cum multis, opitulante adjutorio confessoris cum
quinque abbatibus movit, composuitque quo voluit.

CAPUT LVIII.

De Bibiano ejusdem urbis episcopo.

Suburbano quoque urbis hujus Bibianus antistes
quiescit* : cujus virtutum moles liber qui Jam de ejus
Vita scriptus tenetur enarrat : nunc autem exoratus,
crebro languentibus tribuit sospitatem. Unde videtur
ut de tantis miraculis vel unum fari praesumam. Mulier
enim cujus manus aruerant, unguibusque Jam sau-

ciatae, contractis nervis, opus operandi perdiderant, .

ad beati sepulcrum devota prosternitur, factaque ora-
tione, manus redintegrataS‚ laxatis digitorum filis, ad
agendas Domino gratias meruit elevare.

( Ι) Saliginense appellat Cointius ad an. 752. (R.)

(⁶2) Sancti Bibiani‚ seu Vibiani aut Viviani festum colitur die
28 julii. Cf. Fortunatam, lib. 1, carm.12, et epistolam ad Bibianum
episc. Santonensem apud Mabillon. in append. ad Liturg. Gallica-

nam. (R.)

