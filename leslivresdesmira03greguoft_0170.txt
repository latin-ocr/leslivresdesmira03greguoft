154 , VITAE PATRUM.

vita aliqua scripturus, veniam peto a legentibus. Non
enim me artis grammaticae studium imbuit, neque
auctorum saecularium polita lectio erudivit, sed tan—
tum beati patris Aviti Arverni pontificis studium ad
ecclesiastica sollicitavit scripta¹. Si mihi non ad judi-
cium contingerent quae ipso praedicante audivi, vel
cogente relegi, quia ea nequeo observare ε qui me
post Davidici carminis cannas , ad illa evangelicae
praedicationis dicta, atque apostolicae virtutis histo-
rias epistolasque perduxit; de quo ea tantum capere
potui, ut cognoscerem Jesum Christum filium Dei ad
salutem mundi venisse, atque amicos ejus qui ac-
cepta cruce austerae observantiae Sponsum secuti sunt,
dignis obsequiis honorare. Qua de re crudae rustici-
tatis temeritatem ostendens‚ quae de beato cognovi
lllidio, illo quo possum proferam stylo.

1. Sanctus igitur lllidius cum perfectae vitae sancti—
tate polleret, ac diversarum in se gratiarum charis—-
mata largiente Domino congessisset, illud quod adhuc
sanctitatis culmini deerat, Deo inspirante ac populo
eligente promeruit, ut sacerdos Arvernae ecclesiae , et
dominicarum ovium pastor eligeretur. Cujus sancti-
tatis fama dum per diversos gratiarum evehitur ascen-
sus, non solum ipsos Arverni territorii terminos, ve-
rum etiam vicinarum urbium fines adivit. Unde factum
est ut haec gloria Treverici imperatoris aures attinge-
ret, cujus filia² cum a spiritu immundo correpta gra-
viter vexaretur, et non inveniretur a quo posset erui,
beatum lllidium fama detexit z et dicto citius ab im·-

(1) Vide Fortunat„ lib. V, carm. 4.
(2) Idem habet Gregorius lib. I Hist.‚ cap. XL. (R.)

