394 ⁶ VITAE PATRUM.

semper inimicum esse ac invidum, cum aliquis de
illius monaculis litem quemdam cum vicinis habuisset,
immisit ei cogitationem, ut, relicta cellula illa, ad
aliam transmigraret : cumque ibi ad orationem solite
devenissemus, dolum nobis veneni grassantis aperuit.
Ego vero suspirans non minimo dolore, increpare
hominem coepi, asserens diaboli esse calliditatem
librosque ei et Vitas Patrum ac institutionem mona-
chorum, vel quales qui recluduntur esse debeant, vel
cum quali cautela monachos vivere oporteat, absce-
dens ab eo direxi. Quibus relectis, non solum cogita-
tionem pravam a se discussit, verum etiam tanto
sensum acumine erudivit, ut miraremur facundiam
locutionis ejus. Erat enim dulcis alloquio, blandus
hortatu, eratque ei sollicitudo pro populiS‚ inquisitio
pro regibus, oratio assidua pro omnibus ecclesiasticis
Deum timentibus. Verumtamen non ille, ut quidam,
dimissis capillorum flagellis aut barbarum demissione
plaudebat, sed certo tempore capillum tondebat et
barbam. In qua cellula viginti et duos annos in hoc
opere degens, tanta Domini gratia confortatus est, ut
pusulis malis saliva oris sui perunctis, vim veneni
saevientis opprimeret; frigoriticis vero per poculum
vini charactere crucis beatae sanctificatum , frigorem
accedentem aestumque restinxit : non immerito discu-
tiens incommodas febres ab aliis, qui in se exstinxerat
incentiva criminis noxialis. Quodam autem tempore
caecus ad eum veniens, aerumnam doloris sui humili-
ter deplorabat, ac deposcebat ut tactu dexterae su'ae
sanctus lumina clausa palparet. Quod ille diutissime
renuenS‚ tandem fletibus hominis victus, misericordia
motus, cum per triduum pro eo orationem fudisset

