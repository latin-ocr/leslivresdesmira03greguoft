88 DE GLORIA CONFESSORUM .

vigiliarum nocte, dum psalmos lectionis Davidicae de-
cantarent, stationis labore lassi clerici, quasi pro ali·
quo relevamine, se super sepulcrum sancti defixis
ulnarum compagibus sustentarent. Contremuit illico
beati tumulus confessoris, et sibi injuriam irrogari
praesenti vibratione fatetur, At Germanus pontifex,
pavore perterritus, amoveri desuper praecepit somno·
lentos, dicens ε «Absistite, o segnes, procul a tumulo,

ue sancto Dei molestia inferatur. » Quibus amotiS, tre· ’

morem illum deinceps non senserunt. Sed nec illud
placuit praeteriri, quod cuidam pauperi idem Lusor
beatus per visum apparuit, praecepitque cellulam
emundari in qua, ut ferunt, infantiae vagitus exege-
rat : sed cum pauper ille bis commonitus agere jussa
differret, apparuit ei tertio, dicens: «Si feceris quae
praecipio, unum triantem pro obedientiae famulatu
recipies.» Ille vero consurgenS, cellula scopis mundata,
abluta aqua, herbisque respersa, stabat attonitus pol-
licitam promissionem opperiens, donec nutu Dei ad-
vertit triantem in pavimento lucere, quem colligens
laetus abscessit.

CAPUT xcm.

De Maximino Treverorum episcopo.

Est et apud urbem Trevericam suburbano sanctus
Maximinus, magnus cum Domino populi illius advo-
catus, ad cujus tumulum saepe cernuntur miracula
gloriosa. Tempore enim Theodoberti regis Arboastes¹
quidam presbyter cum Franco quodam intendebat,
rege praesente. At dum haec agerentur, rex loca sancta

(1) Plerique (inter q. 2204) Arboasti53 Colb. tut. ‚· Arbogastis. (R.)

