376 ' VITAE PATRUM.

eam accedit, remque ut gesta fuerat pandens. At illa
dejiciens se in orationem, ait : « Vae mihi, quia pro
parvitatis meae persona peccatrice aliorum clausi sunt
oculi. υ Et consummata oratione imposuit manum
mulieri : confestim autem ut signum crucis expressit,
mulier visum recepit. Homo quidam ex pago illo, qui
olim auditum perdiderat, ad ejus cellulam devotus
advenit, pro quo deprecati sunt parentes ejus, ut ei
manum haec benedicta dignaretur imponere. Sed illa
indignam se esse proclamans per quam Christus haec
operari dignaretur, solo prostrata et quasi ipsa do—
minicorum pedum vestigia lambens, humiliter pro eo
divinam clementiam supplicavit 3 illaque adhuc solo
decumbente, aures surdi apertae sunt, rediitque ad
domum propriam moerore ablato, cum gaudio.

2. His signis glorificata inter parentes, ne vanae
gloriae lapsum incurreret, sancti Martini antistitis ba-
silicam, relicto conjuge cum familia vel omni domo
sua, fideliter expetivit. Cumque iter coeptum carperet,
venit ad vicum urbis Turonicae, cui nomen est Evena¹,
in quo beati Medardi Suessionenci confessoris reliquiae
continentur, cujus et vigiliae ea nocte celebrabantur3
in quibus illa attente excubans in oratione, hora debita
cum reliquo populo ad missarum accessit solemnia.
Quae dum a sacerdotibus Dei celebrantur, advenit
quaedam puella, pusulae malae veneno conflata, proce·
ditque ad pedes ejus, dicens: « Subveni mihi, quia
mors iniqua vitam conatur eripere. >2 At illa, more
solito in oratione prostrata, suggessit pro ea Deo om-

(1) Ibi Perpetuus episcopus aedificavit ecclesiam, ex lib. X
Historiae cap. xxx1. (R.)

