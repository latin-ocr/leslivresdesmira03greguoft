396 VITAE PATRUM.

ad Dominum, quarta die imponens manum super
oculos ejus, ait z « Domine omnipotens, Fili unigenite
Dei Patris, qui cum eo ac Spiritu sancto regnas in
saecula‚ qui homini a nativitate caeco reddidisti lucem
beati oris sputo, tu redde huic famulo tuo luminis
visum, ut cognoscat quia tu es Dominus omnipotens. υ
Et haec dicens, ut crucem super oculos caeci depinxit,
mox pulsis tenebris lucem de praesenti restituit. Hu-
jus virtutis testimonio Eustachius abba astipulator
astitit.

4. Denique hic de labore lapidis submontani, quam
assidue caedebat, confractus, jejunii austeritate con-
fectus, oratione indeficienti corroboratus coepit paula·
tim corporis infirmitate destitui. Quadam autem die
dum nimium fessus haberetur, nos ad se vocari prae-
cepit. Ad quem accedentes, postquam funeris sui ne-
cessitatem deflevit, eulogias a uobis peccatoribus fla-
gitavit. Quibus acceptis, hausto mero, ait : ι( Tempus
meum jam impletur, jubente Domino, ut me ab hujus
corporis vinculis jubeat relaxari, sed adhuc paucis
diebus erit spatium. Verumtamen ante diem sanctum
Paschae vocandus ero. » Ο beatum virum, qui sic ser
vivit Creatori omnium ut suum obitum revelatione
divina cognosceret! Erat enim mensis decimus quando
haec est effatus t duodecimo autem mense coepit ite-
rum graviter aegrotare. Advenit dies Dominica, vocat
ministrum suum, et ait : « Praepara quiddam cibi
quod accipiam, quia valde defessum me sentio. » Illo
quoque respondente z ε( Praesto est, domine, » ait ad
eum : « Egredere foras, et aspice si jam, celebratis
solemnibus, populus de missis egreditur. » Hoc autem
dicebat, non quod cibum capere vellet, sed ut transi-

