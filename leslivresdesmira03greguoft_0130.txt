114 DE GLORIA CONFESSORUM.

trae lucidam veritatis lampadem accendebant. Nunc
autem contenebrata est nobis omnis terra, angustatum
est spatium hujus loci, dum tuam faciem non meremur
aspicere. Heu nos derelictas a sancta matre! felicesque
illas quae te superstite ab hoc saeculo migraverunt! Et
scimus quidem te choris sanctarum virginum et Dei
paradiso esse conjunctam : sed cum ex hoc consola·
mur, illud nobis est lamentabile, quod te corpoteis
oculis intueri non possumus. >³ Haec et alia inter lamenta
dicentibus, cum a lacrymis temperare non valeremus,
conversus ad abbatissam, aio ε «Sinite parumper ab his
fletibus, et ea potius quae sunt necessaria pertractate.
Ecce frater noster Maroveus hujus urbis episcopus non
est coram, co quod illum causa visendarum paroecia-
rum elongaverit. Nunc autem habete consilium, ne
sanctum corpusculum injurIam patiatur et gratia quam
Deus beatis artubus praestitit aufferatur, dum tempus
sepulturae differtur : accelerate debitas exsequias, ut
sepulcro cum honore reddatur. » Ad haec abbatissa
respondit ε « Et quid faciemus, si episcopus urbis non
advenerit? quia locus ille quo sepeliri debet, non est
sacerdotali benedictione sacratus. » Tunc cives et reli-
qui, viri honorati, qui ad exsequias beatae reginae con-
venerant, imperant parvitati meae, dicentes : «Praesume
de charitate fratris tui, et benedic altare illud. Confi-
dimus enim de ejus benevolentia, quod molestum non
ferat si feceris, sed magis gratiam referat. Praesume,
precamur, ut caro sancta sepulturae reddatur. >2 Et sic
ab illis injunctus altare in cellula ipsa sacravi. Verum
ubi sanctum corpus moventes, psallendo deducere
coepimus, mox energumeni declamantes, et sanctam
Dei confitentes, torqueri se ab ea fatebantur. Trans-

ἑ
3
3

 

