308 VITAE PATRU M.

sequerentur, conjunctus est uterque populus3 et sic
pariter usque ad Transaliacensem vicum venientes,
celebratis missis, beatum corpus cum summo honore
gaudioque sepelierunt. In quo vico saepius se beatissi-
mus in virtutibus declaravit. Sed et Lipidiaco‚ ut
supra praefati sumus, plerumque opus ejus sanctum
ostenditur, uterque enim locus unius sancti praesidiis
communitur. Et fortassis quorumdam incredibilium
latratus de his conatur obstrepere, noverint a me
visum Deodatum presbyterum, summam octogenarii
aevi ferentem, qui mihi haec ut scripta sunt contulit,
confirmans sacramento nibil se de his admixto men-
dacio enarrasse.

CAPUT XIV.

De sancto Martio abbate.

Magnum nobis divina pietas largitur augmentum,
cum delictis nostris fieri praecepit de remissione refu-
gium, si ignoscamus negligentibus, si indulgeamus
laedentibus‚ si odientibus nos e contrario commodum
benedictionis impertiamur ‚ dicente Domino Jesu
Christo ε α Diligite inimicos vestros, benefacite his
qui oderunt vos, et orate pro calumniantibus et perse-
quentibus vos, ut sitis filii Patris vestri qui in coelis
est. υ Ecce quam magnum thesaurum congregat con-
temptus irae, reconciliatio damnati, remissio judicati ε
filium te Dei Patris facit, cohaeredem Christi ascribit,
coelestibus te regnis habitatorem statuit. Unde mani-
festum est oblitterari delicta ejus in coelo qui delin-
quenti beneficium veniae impertitur in saeculo. Sic
enim Dominici oris sententia prolata testatur: α Si,
inquit, dimiseritis hominibus peccata eorum, dimittet

 

