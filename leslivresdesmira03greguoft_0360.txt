3114 VITAE PATRUM .

piam de his quae per illum Deus operatus est explana-
ret, non cothurno jactantiae. tumescebat, sed compunc-
tus corde cum lacrymis aiebat z (ι ldeo tibi haec, fili
charissime, pandere videor, ut et tu cum summa con-
versans innocentia cordis similia mediteris. Non enim
ad excelsa virtutum Dei contendere quis poterit, nisi
fuerit « Innocens manibus et mundo corde, » sicut
canna Davidici carminis canit.» Haec ergo de eo prae-
satuS, relator exorsus est.

4. Igitur sanctus Nicetius episcopus ab ipso ortus
sui tempore clericus designatus est. Nam cum partu
fuisset effusus, omne caput ejuS, ut est consuetudo
nascentium infantum ‚ a capillis nudum cernebatur:
in circuitu vero modicorum pilorum ordo apparuit,
ut putares ab eisdem coronam clerici fuisse signatam.
Exinde a studiosissimis enutritus parentibus, litteris
institutus, abbati cuidam in monasterio commenda·
tur : in quo loco ita se devotum Deo exhibuit ut
migrante abbate ipse succederet. Jam vero assumpto
abbatis officio, tantum se talemque acl instructionem
atque districtionem fratrum exhibuit, ut non modo
agere, verum etiam nulli liceret aliquid vel loqui per-
verse, dicens ε «Cavenda est scurrilitas, dilectissimi,
et omne verbum otiosum, ut sicut corpus omne pu-
rum exhibere debemus Deo, ita etiam et os non ad
aliud aperire, nisi ad laudem Dei. Quia tria sunt in
quibus genus dilabitur humanum ε aut enim cogitat,
aut loquitur, aut agit. Ergo vos, dilectissimi, oportet
vitare scurrilitatem, malitiam et omne opus pessi-
mum. » Multa et alia exhortabatur fratres, ut eos di-
gnos Domino exhiberet ac mundos¹ Vener-abatur au-
tem eum et rex Theodericus magno honore, eo quod

