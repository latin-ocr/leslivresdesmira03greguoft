90 DE GLORIA CONFESSORUM.

urbiS‚ quae sub urbis illius vicis habentur, causa visi-
tabat orationis. Cum autem videret rex prosecutio-
nem presbyteri esse callidam, conversus ad eum z «Si
vera sunt, inquit, quae prosequeriS, hoc super tumulum
Maximini antistitis sacramento confirma. » - « Audeo
ait haec presbyter quae praecipis adimplere. ³> Et statim
ponens manus super sanctum sepulcrum, dixit z « Hujus
sancti virtute opprimar, si aliquid falsi loquor de his
quae prosecutione mea contra hunc Francum insisto.»
Fremente autem barbaro et quasi contra sanctum
Dei furibundo, egressi sunt de basilica: cumque per
viam pariter pergerent, subito delapsus presbyter solo
pessumdedit, et mortuus est. Laudavitque deinceps
barbarus virtutem sancti, cui prius detraxerat. Sicque
archidiaconus urbis ipsius, cum a Nicetio episcopo
pro adulterii crimine pulsaretur, sacramento se ad
hujus sancti sepulcrum purificari expetiit: ingressus·
que primum cryptae limen, restitit quasi stupens;
dehinc descendens per gradus ad aliud ostium venit;
cumque ad tertium accedere vellet, protinus febre
correptus, gressum amplius figere non audenS, cri-
men quo imputabatur, in discrimine mortis positus,
est confessus, deprecans po‘pulum ut pro se vel sancti
antistitis , vel episcopi sui suffragia flagitaret. Sed
statim ut confessus fuit, ab impulsu febris erutus, sui
antistitis est in charitate receptus.

CAPUT XCIV.
De Nicetio ipsius urhis episcopo.

Nicetius autem, ut supra diximus, ipsius urbis epi· ’
scopus, eleemosynae, charitatis sanctitatisque totius

