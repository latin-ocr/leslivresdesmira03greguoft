386 VITAE PATRUM.

abscessit. Mutus etiam ad hunc beatae tumulum pro-
stratus accubuit, qui in tantum fide compunctus est,
ut rivis lacrymarum cellulae inficeret pavimentum. Qui
consurgens absoluta lingua virtute divina regressus
est. Alius denique mutus veniens, et in oratione de·-
cumbens, corde tantum implorabat, et non voce so-
lubili, beatae feminae auxilium : in cujus ore de me-
morata benedictione parte infusa, erumpente sanguine
mixto cum pure, vocis officium meruit adipisci.
Frigoriticus quoque accedens ad hoc monumentum,
ut pallam tegentem attigit, restincta contagionis
febre, convaluit. Contractus ver0, Marcus nomine,
manibus deportatus aliorum ad sepulcrum beatae, ora-
tionem diutissime fudit. Hora autem nona pedibus
propriis stetit domumque regressus est. Leodinus puer
cum in valetudinem gravem irruens quarto aegrotaret
mense, et non solum gressum, verum etiam ciborum
usum, insistente febre nimia perdidisset, ad ejus de-
portatus sepulcrum praemortuus, accepta salute sur-
rexit e tumulo redivivus. Quid de frigoriticis reliquis
loquar, cum plerisque hoc fuit beneficium remedii,
cum pallam tumuli ejus sunt ⁴fideliter osculati? Quid
etiam de energumenis, qui adducti ad cellulam beata,
cum limen sanctum fuerint ingressi integrae menti
restituuntur? Nec moratur larva egredi e corpore,
cum sanctae hujus senserit adesse virtutem, operante
hoc Domino nostro Jesu Christo, qui timentibus no-
men suum praemia largitur aeterna.

