358 VITAE PATRUM.

annuntiavit. Regressus autem a rege evectu navali,
obdormivit. Et ecce commotus vento fluvius coepit
fluctus in excelsa porrigere, ita ut putaretur navis ipsa
demergi. Sacerdos autem, ut praefati sumus, dormiens
somno nescio quo, ut plerumque dormientibus eve-
nit, quasi ab aliquo oppressus est. Excitatus quoque
a suis fecit signum crucis super aqua, et cessavit pro-
cella. Deinde suspirans crebrius, interrogatus a suis
est quid vidisset. Qui ait: « Silere quidem deereve-
ram, sed tamen dicam. Vidi enim me quasi per
universum orbem retia ad capiendum extendere, et
nullus erat adjutor meus, nisi tantum hic puer Are-
dius. ι) Et merito eum Dominus retificem ostendere vo-
luit, qui quotidie populos ad divinum officium capie-
bat. Venit autem ad eum homo quidam , caesariem
barbamque prolixam efferens, prostratusque ad pedes
ejus ait ε « Ego sum, domine, qui in maris periculo
positus, tuo adjutorio sum salvatus. » At ille objur-
gans hominem, cur de eo laudationis hujus proferret
gloriam, ait : « Dic qualiter te Deus ab hac necessitate
eripuit, nam virtus mea nullum juvare poiest. » Qui
ait: « Nuperrimo tempore cum navem ascendens Ita·
liam peterem, multitudo paganorum mecum ingressa
est, inter quos et ego tantum solus eram inter illam
rusticorum multitudinem christianus. Orta autem
tempestate coepi invocare nomen Domini, atque ut
me intercessio tua eriperet flagitare; pagani vero in-
vocabant deos suOS, et ille Jovem, iste Mercurium
proclamabat, alius Minervae, alius Veneris auxilium
flagitabat. Cumque jam in discrimine essemus, aio ad
eos: « O viri, nolite hos deos invocare, non enim ,sunt
dii isti, sed daemoneS. Nam si vultis de praesenti inte-

κ ι

